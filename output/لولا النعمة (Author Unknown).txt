لولا النعمة ما كنت هاشوفك
ولا كان لى مكان فى سماك
انا مديون لك ربى بعمرى
ياللى فديتنى بسفك دماك

ياما حاولت وكنت باحاول
اجد الراحة ماكنتش طايل
عشت فى وهم سنين خدعتنى
شهوة عينى فى عالم زايل

نعمة غنية اتجهت لى
فكت نفسى من العبودية
لما ندانى يسوع ودعانى
حالا قلبى اتغير فىّ

نعمى تكفى طول الرحلة
من بدايتها لحد لقاك
ماشية معايا بكل عناية
لحد ما تيجى تأخذنى معاك

مانساش اصلى كنت انا عاصى
طول ايامى و كلى معاصى
كلى خطية فى كل كياني من رجلي لهامة راسى

