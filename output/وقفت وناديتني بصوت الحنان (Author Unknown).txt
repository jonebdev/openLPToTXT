وقفت وناديتني بصوت الحنان وقلت تعال ده عندي الأمان
سمعت نداءك وبخطوه ايمان طلبت حضورك هنا في المكان

لغيت المسافه شطبت الزمن وجيتني في ضياعي دفعت الثمن
وقمت لنجاتي عطيتني حياه بموتك عشاني هاعيش يالله

وخوفي في حبك يتوه ماالاقيه وحزني في حضورك راح اعبر عليه
وقوه كلامك تشدد قلبي وفكر سلامك هيقود مركبي

ولما التجارب تسبب الأم ولما يسدد عدوي السهام
بقوه صليبك ترد الهجوم وتشرق بشمسك تضيع الغيوم

يسوع ياربي يا عيد الحياه يازارع في عمري طريق النجاه
تعال وبدد حصون الظلام وازرع في قلبي زهور السلام

