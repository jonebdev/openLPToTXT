عارفين اللى عمل شمس وقمر وكل الدنيا
واللى نسمة منه تدوب كل الكون فى ثانية
واللى انفاسه تزلزل اساس الجبل
واللى ما يعرف نهاية وبدايته الازل

اقدر اقوله يا ابويا واقدر اقوله حبيبى
واقدر اقوله الهى وابويا وحبيبى

عارفين اللى كان مع موسى وشعبه فى البرية
واللى شق بحر سوف وعداهم فى المية
يوسف لما كان فى سجنه نجاه من الخطر
والفتية عبروا فى النار ومعاهم عبر

عارفين لما كان مصيرى موت ونار ابدية
نزل واتصلب بدالى وسحق رأس الحية
شال عنى عار الخطية وناموس العمل
وصار ليا فيه ضمان وشفاعة وامل

