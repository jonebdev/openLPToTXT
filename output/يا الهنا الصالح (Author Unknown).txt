يا إلهنا الصالح شكراً ليك
مهما بنشكر مش ها نوفيك
دى مراحمك جيل ورا جيل

وأمانتك ثابتة وما بتزول
أعمالك تشهد لك وتقول
يـارب ما لـكش مثيـــل

إلهنا عظيم إلهنا أمين
وحافظ عهده سنين وسنين
بيطعم شعبه ف برية
ويطلق أسرى ومسبيين

إله دانيال ورب داود
بنؤمن إنه مازال موجود
ينجى عبيده حسب وعده
من سيف جليات وجب أسود

فى قلب السجن ووسط الضيق
بتيجى بقوة يا أوفى صديق
وإن وقف البحر قصاد شعبك
تشقه وتعمل منه طريق

ما فى أبواب ولا أسوار
أمامك تقوى يا جبار
وإن اضطهدوا ف مرة ولادك
نشوفك وسط أتون النار

إله آبائنا وأجدادنا
عهودك لينا ولولادنا
يا فادى من الحفرة حياتنا
ووعدتنا للسما ها تاخدنا

بنعلن إن إيماننا فيك
وإن يوم أنكرنا وصاح الديك
بنظرة حب تدوبنا
ونرجع تانى بتوبة إليك

