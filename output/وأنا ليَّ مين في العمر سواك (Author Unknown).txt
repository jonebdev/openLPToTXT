وأنا ليَّ مين في العمر سواك
غيرك انت يا ضامن أيامي
رفيق وحبيب وأغلى نصيب
بتداوي جراحي وآلامي

إنت ربي]
مالك قلبي]2
ما انت اللي ضامن أيامي
وفي إيدك عمري وسلامي

أنا ليك

يا ضامن أيامي

تسبيح من قلبي وأغاني
تشكر شخصك اللي فداني
تعلن حبك عظمة شخصك
وحنان قلبك اللي رعاني

إنت عزي]
مجدي ترسي]2
يعجز لساني وكلامي
عن وصف حبك السامي

يصغر العالم في عينيَّ
لما باشوف عملك علشاني
أنسى نفسي كل ما عندي
إنت غايتي وكل آمالي

إنت عالي]
فوق كل غالي]2
إيه يشبع نفسي ويغنيني
غير نظرة حبك تكفيني

